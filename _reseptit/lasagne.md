---
author: copyrite
title: lasagne
---

1 pkt | Jalotofu Kylmäsavu
225 g | Hummus-tahnaa (esim. Baba)
250 ml | kaurakermaa (maustettua tai maustamatonta)
½–1 tl | merisuolaa
1 tl | valkosipulijauhetta
| mustapippuria myllystä
2 x 390 g tlk | tomaatti-valkosipulipastakastiketta (esim. Pirkka)
250 g | gluteenittomia lasagnelevyjä
200 g | vegaanista juustoraastetta

tarjoiluun

| Rouskuva Silmusalaatti (herneen ja vihreän- ja punaisen linssin ituja)

Laita uuni lämpiämään 200 asteeseen.

Levitä leikkuulaudan päälle puhdas keittiöpyyhe tai pari kerrosta talouspaperia. Ota tofu pois pakkauksesta ja leikkaa se pituussuunnassa puoliksi, aseta palat vierekkäin pyyhkeen keskelle ja kääri kevyesti paketiksi. Puristele pakettia, jotta saat tofusta irti mahdollisimman paljon nestettä. Näin se imee itseensä mahdollisimman paljon makuja. Poista pyyhe tai paperit tofun ympäriltä.

Murustele tofu kulhoon melko hienoksi muruksi. Lisää hummus, kaurakerma ja mausteet. Sekoita lusikalla tasaiseksi seokseksi. Tämä on valkokastikkeesi.

Öljyä lasagnevuoka. Levitä sen pohjalle puolet toisesta tomaattikastikkeesta. Levitä kastikkeen päälle lasagnelevyjä. Levitä näiden päälle puolet tofu-hummus-kaurakermaseoksesta eli valkokastikkeesta. Levitä tämän päälle loput ensimmäisestä tomaattikastikeesta. Voit levittää sen tasaiseksi lastalla. Levitä kerros lasagnelevyjä, loput valkokastikkeesta ja puolet toisesta tomaattikastikkeesta näiden päälle. Viimeiseksi levitä lasagnelevyjen päälle loput tomaattikastikkeesta (halutessasi voit jatkaa sitä pienellä määrällä vettä, jotta lasagnen pinnasta tulee kostea). Levitä vegaaninen juustoraaste tomaattikastikkeen päälle tasaisesti.

Paista lasagnea uunissa ensin kannella tai foliolla peitettynä noin 20 minuuttia ja tämän jälkeen vielä noin 30 minuuttia tai kunnes sen pinta saa kauniin ruskeaa väriä.
