---
author: copyrite
title: kermainen tomaattikeitto
offline_source: "Elina Innanen: Chocochilin arkiruokaa. Kosmos 2019."
---

1 | sipuli
2 | isoa valkosipulinkynttä
1 kg | tomaatteja
1½ dl | kuivia punaisia linssejä
1 rkl | oliiviöljyä
noin 5 dl | vettä
2 | kasvisliemikuutiota
1 prk / 70 g | tomaattisosetta
| chilihiutaleita maun mukaan
| mustapippuria myllystä
1 ruukku | tuoretta basilikaa
2 dl | kaurakermaa

Silppua sipuli ja valkosipulinkynnet. Lohko tomaatit. Huuhtele ja valuta linssit.

Kuumenna öljy kattilassa. Lisää sipulit ja kuullota hetki. Lisää kattilaan linssit, tomaatit, vesi ja kasvisliemikuutiot. Mausta tomaattisoseella, chilihiutaleilla ja mustapippurilla. Anna kiehua keskilämmöllä noin 10-15 minuuttia tai kunnes linssit ovat pehmeitä.

Silppua basilika sillä välin, kun keitto kiehuu. Soseuta keitto sauvasekoittimella. Sekoita joukkoon kaurakerma (halutessasi voit säästää tilkan kermaa annosten koristeluun) ja silputtu basilika.
