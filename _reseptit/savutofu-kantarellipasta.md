---
author: copyrite
title: savutofu-kantarellipasta
source: https://chocochili.net/2023/09/helppo-savutofu-kantarellipasta/
---

1 l / 200 g | kantarelleja
½ pkt / 150 g | kylmäsavutofua (Jalotofu)
1 | sipuli
2 | valkosipulinkynttä
1 | iso lehtikaalin lehti
2 rkl | oliiviöljyä
1 rkl | kantarellifondia
2 dl | kaurakermaa (Pirkka/Planti)
| mustapippuria ja suolaa myllystä
noin 150-200 g | tagliatelle-pastaa (kananmunatonta)
| vegaanista parmesaania (esim. Violife Prosociano)
| (tuoretta timjamia)

Puhdista ja tarvittaessa pilko kantarellit.

Raasta savutofu karkeaksi raasteeksi. Silppua sipuli ja hienonna valkosipulinkynnet. Irrota lehtikaalista kova lehtiruoti ja revi lehti pieniksi paloiksi.

Kuumenna (tarttumaton) paistinpannu. Lisää 1 rkl öljyä ja lisää savutofuraaste. Paista kullanruskeaksi ja siirrä sivuun.

Laita pastavesi kiehumaan ja keitä pasta pakkauksen ohjeen mukaan.

Kuumenna pannu uudelleen ja lisää kantarellit. Paista, kunnes niistä ei enää irtoa nestettä. Lisää sitten 1 rkl öljyä, sipuli, valkosipulit ja lehtikaali. Kuullota, kunnes kasvikset ovat pehmenneet.

Lisää pannulle kaurakerma ja kantarellifondi. Mausta mustapippurilla ja tarvittaessa suolalla. Siirrä pannu sivuun.

Sekoita valutettu pasta kastikkeen joukkoon ja lisää sekaan lopuksi savutofu.

Viimeistele annokset vegeparmesaaniraasteella ja halutessasi tuoreella timjamilla.
