---
author: copyrite
title: new york cheesecake
source: https://www.rantapallo.fi/tastytravelissimo/2016/11/10/new-york-cheesecake/
---

Pohja:

200 g | Digestive-keksejä
150 g | voita

Täyte:

600 g | Philadelphiaa
3 dl | sokeria
2 rkl | vehnäjauhoja
4 | kananmunaa
200 | g ranskankermaa
3 tl | vaniljasokeria
2 tl | sitruunamehua

Murskaa keksit ja sulata voi. Sekoita ne sitten keskenään ja painele seos leivinpaperoidun irtopohjavuoan pohjalle tasaiseksi tiiviiksi kerrokseksi. Esipaista pohjaa 165-asteisessa uunissa 5-10 minuuttia.

Tee seuraavaksi täyte sekoittamalla tuorejuusto, sokeri ja vehnäjauhot keskenään. Lisää seokseen kananmunat yksitellen ja sekoita aina välissä. Lisää lopuksi vielä ranskankerma, vaniljasokeri ja sitruunamehu.

Kaada täyte vuokaan keksipohjan päälle ja kopauta vuokaa pari kertaa pöytää vasten. Näin saat ilmakuplat kaikkoamaan eikä kakku halkea niin helposti.

Paista kakkua 165-asteisessa uunissa tunti. Sammuta sitten uuni ja jätä sen luukku raolleen. Anna kakun kypsyä jälkilämmössä vielä toinen tunti. Tämänkin pitäisi estää kakun pinnan halkeaminen.
